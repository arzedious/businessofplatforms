معلوم شد که کامپیوتر شخصی، مانند شبکه¬های اجتماعی، بازارگاه¬های آنلاین، پردازش ابری و تلفن‌های هوشمند در سال‌های اخیر؛ يك کسب‌وکار مبتنی بر پلتفرم است نه یک کسب و کار محصولی. در مورد کامپیوتر شخصی، منظور ما از این عبارت این است که برخلاف کسب‌وکارهای سنتی، موفقیت، صرفاً به کیفیت، قیمت یا زمان¬سنجی سیستم‌عامل مایکروسافت به‌عنوان یک محصول مستقل بستگی نداشت. موفقیت بیشتر به نوآوری‌های مکملی بستگی داشت که تعیین می¬کرد کاربران با این محصول چه کارهایی می‌توانند بکنند - مانند تعداد و کیفیت برنامه¬های نرم‌افزاری یا خدمات دیجیتال تولیدشده توسط بسیاری از شرکت‌ها. این «مکمل»¬ها ارزشی قابل‌توجه و حتی اساسی را به محصول اصلی اضافه میکردند، چیزی که اکنون آن را یک پلتفرم نوآوری  می¬نامیم.
 همچنین مایکروسافت برای تبدیل محصول خود به یک پلتفرم، مجبور شد یک مشکل مهم «مرغ یا تخم‌مرغ»  را حل کند: نحوه تشویق سایر شرکت‌ها به ساختن برنامه¬های نرم‌افزاری موردنیاز برای رونق تقاضای کامپیوترهای شخصی. مشخص شد که مجوزهای گسترده و ارزان سیستم‌عامل، تولید سخت‌افزارهای ارزان‌قیمت را توسط بسیاری از شرکت‌ها در سراسر جهان تسهیل می‌کند. سپس تعداد روزافزون کاربران کامپیوترهای شخصی که از فناوری مشابهی استفاده می‌کردند، باعث این تقاضا از برنامه نویسان شد که تعداد بیشتری از برنامه¬های نرم¬افزاری سازگار را طراحی کنند. چه کسی برنده و چه کسی بازنده می‌شد کمتر به کیفیت محصول یا قابلیت¬ها بستگی داشت و بیشتر به این برمی‌گشت که چه کسی می‌تواند «طرفین» این بازار نوظهور را به بهترین شکل گرد هم آورد و «حلقه‌های بازخورد»  مثبتی ایجاد کند.
 سریع به آوریل 2018 برویم. مارک زاکربرگ ، هم¬بنیان¬گذار و مدیرعامل فیس‌بوک ، روی صندلی داغ بود و در مقابلِ کنگره ایالات‌متحده شهادت می‌داد. شرکت وی که در سال 2004 تأسیس شد، کار خود را با ساخت یک برنامه ساده کامپیوتری که از طریق وب قابل‌دسترسی بود آغاز کرد. تا سال 2018، نرم‌افزار و خدمات رایگان زاکربرگ بیش از 2.2 میلیارد نفر را قادر به ارسال پیام، به اشتراک گذاشتن اخبار یا محتوای دیجیتال مانند عکس و فیلم، سازمان‌دهی گروه¬ها، ارسال پول و انجام فعالیت¬های بی¬شمار دیگر با دوستان، اقوام و آشنایان، در کنار شرکای تجاری و مشتریان ساخت. در مراحل اولیه این شرکت، کاربران فیس‌بوک به‌طور فعال دوستان خود، سپس دوستانِ دوستان خود، و دوستانِ دوستانِ دوستان خود را به همراه می-آوردند که با هم شبکه‌ای متصل از افراد را به وجود می¬آورد که به‌سرعت در سراسر جهان گسترش می‌یافت. این شبکه، مجهز به قابلیت‌های جدیدی که فیس‌بوک فراهم کرده بود، باعث افزایش ارزش شبکه اجتماعی به‌عنوان یک پلتفرم تراكنشي  برای ارتباطات، پرداخت¬های الکترونیکی و سایر اهداف در کنار کسب‌وکار اصلی آن يعني فروش تبلیغات مخصوص  می‌شود. در سال 2007، به دنبال رهبری مایکروسافت (که غیراتفاقی یک سرمایه‌گذار عمده در فیس‌بوک بود)، زاکربرگ شروع به در دسترس قرار دادن داده¬های فیس‌بوک در مورد کاربران و سایر اعمال به‌عنوان یک پلتفرم نوآوری کرد - نوعی سیستم‌عامل برای اپلیکیشن¬¬های رسانه¬های اجتماعی. این تصمیم به شرکت‌های بيرونی و برنامه¬نویسان مستقل این امکان را داد که بازی‌ها و برنامه¬های دیگری را -که به‌سرعت تعدادشان به میلیون‌ها رسید- طراحی کنند، و فیس‌بوک را به یک تجربه جذاب‌تر تبدیل کرد.
